---
title: Skapa ditt första inlägg!
date: 2018-03-08 16:49:36
---

Om du inte redan är inloggad, logga in på din lokala WordPress-sajt genom att gå till sidan `/wp-admin`. Ange det användarnamn och lösenord du valde vid registreringen.

## Admingränssnittet

Högst upp till höger ser du vilken användare du är inloggad som.

Högst upp till vänster har du en länk till webbplatsen så som dina besökare ser den. Jag rekommenderar att du öppnar denna länk i en ny flik så att du enkelt kan skifta mellan admingränssnittet och webbplatsen. (Högerklicka på webbplatsens namn och välj "Öppna länk i ny flik".)

Till vänster har du adminmenyn.

## Skapa inlägg

Skapa ett nytt inlägg genom att klicka på "Inlägg" i adminmenyn. Högst upp har du nu en knapp som heter "Skapa nytt". Klicka på den och skriv ett kort (!) inlägg, till exempel om varför du har blåa strumpor eller om vad du åt till frukost.

I högerspalten har du en del olika inställningar. Det viktigaste att notera här är _Kategorier_ och _Taggar_. Lägg till en ny kategori och välj den. Lägg sedan till en ny tagg.

Du publicerar sedan inlägget genom att trycka på den blåa Publicera-knappen högst upp i högerspalten.

## Skapa sida

Klicka på "Sidor" i adminmenyn och sedan "Skapa ny" högst upp på Sidor-sidan. Skapa en sida som heter "Om mig" där du skriver en kort (!) presentation av dig själv, max ett par meningar.

Publicera genom att trycka på Publicera-knappen.

---
title: Installera teman och plugins
date: 2018-03-08 16:51:28
---

_Tillägg_ (plugins) tillför ny _funktionalitet_ till webbplatsen.

_Teman_ kan också tillföra funktionalitet men framförallt ger teman en _layout_ av och _design_ till webbplatsen.

## Installera tillägg

Du ska installera två tillägg. "Custom Post Type UI" och "Advanced Custom Fields".

Klicka på "Tillägg" i adminmenyn och sedan på "Lägg till nytt" högst upp på sidan.

Till höger finns det ett sökfält som heter "Sök tillägg...". Sök upp det första av tilläggen du ska installera, hitta det i listan av sökresultat, och klicka sedan på Installera nu-knappen. När installationen är klar kommer knappen att bytas ut mot en Aktivera-knapp - klicka på den också.

Upprepa processen för det andra tillägget.

Notera att du nu har två nya val i adminmenyn. Det är för inställningar relaterade till de två tilläggen du just installerade.

## Välj och installera valfritt tema

Klicka nu på "Utseende" i adminmenyn. Här finns det redan ett fåtal förinstallerade teman, men välj ändå att trycka på "Lägg till nytt" högst upp. Här kan du leta runt efter ett tema som du gillar, men det är inte så noga vilket du väljer. Du kan alltid ändra senare!

För muspekaren över ditt valda tema och tryck på knappen "Installera". När det är färdigt, tryck på "Aktivera".

Om du nu tittar på sin sajt (i den andra fliken som du förhoppningsvis öppnade tidigare, men du får ladda om den) kan du se att din sajt har en ny design.
